<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>逍遥游 （庄子） | 维罗妮卡号</title>
    <meta name="description" content="宁在一思进，莫在一思停">
    <link rel="icon" href="/logo.jpg">
  <link rel="apple-touch-icon" href="/photo.jpg">
    
    <link rel="preload" href="/assets/css/0.styles.f9e9789a.css" as="style"><link rel="preload" href="/assets/js/app.26acc76c.js" as="script"><link rel="preload" href="/assets/js/2.49a4b4c4.js" as="script"><link rel="preload" href="/assets/js/10.f20dac00.js" as="script"><link rel="prefetch" href="/assets/js/11.88265ad1.js"><link rel="prefetch" href="/assets/js/12.74c7234e.js"><link rel="prefetch" href="/assets/js/13.16a525a0.js"><link rel="prefetch" href="/assets/js/14.48ee6933.js"><link rel="prefetch" href="/assets/js/15.9738b4a3.js"><link rel="prefetch" href="/assets/js/16.2edb7d6f.js"><link rel="prefetch" href="/assets/js/17.282fb8eb.js"><link rel="prefetch" href="/assets/js/18.5d95a728.js"><link rel="prefetch" href="/assets/js/19.bf2d4e26.js"><link rel="prefetch" href="/assets/js/20.1c93c4bb.js"><link rel="prefetch" href="/assets/js/21.bcd9b58d.js"><link rel="prefetch" href="/assets/js/22.77a36d92.js"><link rel="prefetch" href="/assets/js/23.0f8682e6.js"><link rel="prefetch" href="/assets/js/24.ebb67184.js"><link rel="prefetch" href="/assets/js/25.16ebc4ba.js"><link rel="prefetch" href="/assets/js/26.7c36c41a.js"><link rel="prefetch" href="/assets/js/3.03a0d91b.js"><link rel="prefetch" href="/assets/js/4.85f08dfc.js"><link rel="prefetch" href="/assets/js/5.dcd707ba.js"><link rel="prefetch" href="/assets/js/6.08f0e26d.js"><link rel="prefetch" href="/assets/js/7.3bd1f663.js"><link rel="prefetch" href="/assets/js/8.5ecb18c1.js"><link rel="prefetch" href="/assets/js/9.da9f94dd.js">
    <link rel="stylesheet" href="/assets/css/0.styles.f9e9789a.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><!----> <span class="site-name">维罗妮卡号</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/skill/" class="nav-link">前端相关</a></div><div class="nav-item"><a href="/life/" class="nav-link router-link-active">生活随笔</a></div><div class="nav-item"><a href="https://baidu.com" target="_blank" rel="noopener noreferrer" class="nav-link external">
  微博
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/skill/" class="nav-link">前端相关</a></div><div class="nav-item"><a href="/life/" class="nav-link router-link-active">生活随笔</a></div><div class="nav-item"><a href="https://baidu.com" target="_blank" rel="noopener noreferrer" class="nav-link external">
  微博
  <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></div> <!----></nav>  <ul class="sidebar-links"><li><section class="sidebar-group collapsable depth-0"><p class="sidebar-heading"><span>随笔</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>小说</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>闲聊</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading open"><span>经典</span> <span class="arrow down"></span></p> <ul class="sidebar-links sidebar-group-items"><li><a href="/life/classic/classic-1.html" class="active sidebar-link">逍遥游 （庄子）</a><ul class="sidebar-sub-headers"><li class="sidebar-sub-header"><a href="/life/classic/classic-1.html#逍遥游-（庄子）" class="sidebar-link">逍遥游 （庄子）</a></li></ul></li></ul></section></li></ul> </aside> <main class="page"> <div class="theme-default-content content__default"><h2 id="逍遥游-（庄子）"><a href="#逍遥游-（庄子）" aria-hidden="true" class="header-anchor">#</a> 逍遥游 （庄子）</h2> <p>(一)</p> <p>北冥有鱼，其名为鲲，鲲之大，不知其几千里也。化而为鸟，其名而鹏，鹏之背，不知其几千里也；怒而飞，其翼若垂天之云。是鸟也，海运则将徙於南冥；南冥者，天池也。齐谐者，志怪者也。谐之言曰：『鹏之徙於南冥也，水击三千里，搏扶摇而上者九万里，去以六月息者也。』野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。</p> <p>(二)</p> <p>且夫水之积也 不厚，则其负大舟也无力；覆杯水於坳堂之上，则芥为之舟，置杯焉则胶，水浅而舟 大也。风之积也不厚，则其负大翼也无力；故九万里，则风斯在下矣，而後乃今培风。背负青天，而莫之夭阏者，而後乃今将图南。蜩与学鸠笑之曰：我决起而飞，枪榆枋，时则不至而控於地而已矣。奚以之九万里而南为？』适莽苍者三餐而反，腹犹果然，适百里者宿舂粮，适千里者三月聚粮；之二虫，又何知？</p> <p>(三)</p> <p>小知不及大知，小年不及大年，奚以知其然也？朝菌不知晦朔，惠姑不知春秋，此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋。此大年也。而彭祖乃今以久特闻，众人匹之，不亦悲乎？</p> <p>(四)</p> <p>汤之问棘也是已。『穷发之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若泰山，翼若垂天之云，搏扶摇羊角而上者九万里，绝云气，负青天，然後图南，且适南冥也。』斥笑之曰：『彼且奚适也？我腾跃而上不过数仞而下，翱翔蓬蒿之间，此亦飞之至也。而彼且奚适也？』此小大之辩也。</p> <p>故夫知效一官，行比一乡，德合一君，而徵一国者，其自视也亦若此矣，而宋荣子犹然笑之。且世而誉之而不加劝，世而非之而不加沮，定乎内外之分，辩乎荣辱之境，斯已矣。彼其於世，未数数然也；虽然，犹有未树也。夫列子御风而行，泠然善也，旬有五日而後反，彼於致福者，未数数然也；此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：『至人无己，神人无功，圣人无名。』</p> <p>尧让天下於许由，曰：『日月出矣，而爝火不息，其於光也，不亦难乎？时雨降矣，而犹浸灌，其於泽也，不亦劳乎？夫子立而天下治，而我犹尸之，吾自视缺然，请致天下。』许由曰：『子治天下，天下既已治也，而我犹代子，吾将为名乎？名者实之宾也，吾将为宾乎？鹪鹩巢於深林，不过一枝，偃鼠饮河，不过满腹。归休乎君！予无所用天下为，庖人虽不治庖，尸祝不越樽俎而代之矣。』</p> <p>(五)</p> <p>肩吾问於连叔曰：吾闻言於接舆，大而无当，往而不返，吾惊怖其言，犹河汉而无极也！大有迳庭，不近人情焉。』连叔曰：『其言谓何哉？』曰：『藐姑射之山，有神人居焉，肌肤若冰雪，淖约若处子。不食五谷， 吸风饮露，乘云气，御飞龙，而游乎四海之外；其神凝，使物不疵疠，而年谷熟，吾以是狂而不信也。』连叔曰：『然，瞽者无以与乎文章之观，聋者无以与乎锺鼓之声，岂唯形骸有聋盲哉？夫知亦有之；是其言也，犹时女也。之人也，之德也，将旁万物，以为一世蕲乎乱，孰弊弊焉，以天下为事？之人也，物莫之伤；大浸稽天而不溺，大旱金石流，土山焦而不热。是其尘垢 ?糠，将犹陶铸尧舜者也，孰肯以物为事？宋人资章甫而适诸越，越人断发文身，无所用之。尧治天下之民，平海内之政，往见四子藐姑射之山，汾水之阳，然丧其天下焉。』</p> <p>(六)</p> <p>惠子谓庄子曰：『魏王贻我大瓠之种，我树之成而实五石，以盛水浆，其坚不能自也。剖之以为瓢，则瓠落无所容，非不然大也，吾为其无用而掊之。』庄子曰：『夫子固拙於用大矣！宋人有善为不龟手之药者，世世以为事；客闻之，请买其方百金。聚族而谋曰：「我世世为，不过数金，今一朝而鬻技百金，请与之。」客得之以说吴王，越有难，吴王使之将，冬与越人水战，大败越人，裂地而封之。能不龟手一也，或以封，或不免於，则所用之异也。今子有五石之瓠，何不虑以为大樽，而浮於江湖，而忧其瓠落无所容，则夫子犹有蓬之心也夫？』</p> <p>(七)</p> <p>惠子谓庄子曰：『吾有大树，人谓之樗，其大本 拥肿而不中绳墨，其小枝卷曲而不中规矩，立之涂，匠者不顾。今子之言，大而无用，众所同去也。』庄子曰：『子独不见狸乎？卑身而伏，以候敖者，东西跳梁，不辟高下，中於机辟，死於网罟。今夫牛其大若垂天之云，此能为大矣，而不能执鼠。今子有大树，患其无用，何不树之於无何有之乡，广莫之野？彷徨乎无为其侧，逍遥乎寝卧其下，不夭斤斧；物无害者，无所可用，安所困苦哉！</p></div> <footer class="page-edit"><!----> <div class="last-updated"><span class="prefix">最后更新于: </span> <span class="time">7/20/2019, 6:52:08 PM</span></div></footer> <div class="page-nav"><p class="inner"><span class="prev">
        ←
        <a href="/life/novels/novels-1.html" class="prev">
          《庄子》
        </a></span> <!----></p></div> </main></div><div class="global-ui"></div></div>
    <script src="/assets/js/app.26acc76c.js" defer></script><script src="/assets/js/2.49a4b4c4.js" defer></script><script src="/assets/js/10.f20dac00.js" defer></script>
  </body>
</html>
